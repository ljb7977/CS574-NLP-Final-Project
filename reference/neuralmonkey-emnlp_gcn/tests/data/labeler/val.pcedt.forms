Japonské akcie spadly v pondělí brzy ráno , ale během dopoledne se obrátily zpět .
Dolar se obchodoval výrazně níže v Tokiu .
Vyhlídky na nový návrh na odkoupení UAL jsou neradostné .
Řada bank odmítla jít do 6.79 miliardové transakce , bankéři však říkají , že to nebylo kvůli neochotě financovat převzetí .
Rozhodnutí vycházelo pouze z problematického pilotního plánu managementu UAL , říkají .
Prudké změny výrobních cen v září následovaly po třech měsících poklesů , ale analytici se rozcházejí v tom , zda skok o 0.9 % signalizuje kritické zhoršení inflace .
Také maloobchodní prodej vzrostl o 0.5 % minulý měsíc .
Snížení daně z příjmů z kapitálového majetku bylo vyškrtnuto ze senátního návrhu na zmenšení deficitu , ale navrhovatelé stále doufají , že se toto snížení letos uzákoní .
Bush nebude urgovat ustanovení o příjmech z kapitálového majetku v konečné verzi návrhu o deficitu , až se koncem tohoto týdne sejdou k jednání Sněmovna a Senát .
Firma General Motors vyslala signál , že možná zavře až pět severoamerických montážních závodů v první polovině devadesátých let ve snaze snížit přebytečnou kapacitu .
Prodej amerických osobních a nákladních aut klesl o 12.6 % počátkem října , v prvním prodejním období modelů roku 1990 , když ho stáhl dolů prudký pokles prodeje GM .
Firmy Warner a Sony jsou zapleteny do soudního sporu kolem filmových producentů Petera Grubera a Jon Peters .
Boj by mohl zdržet plány firmy Sony vstoupit do amerického filmového průmyslu .
Americká skupina firmy Hooker obdržela od jedné investorské skupiny nabídku ve výši 409 milionů dolarů na většinu z jejích aktiv v oblasti realit a nákupních center .
Nabídka nezahrnuje Bonwit Teller či B . Altman .
Stávka Boeingu začíná dopadat na aerolinky .
Firma America West oznámila v pátek , že odsune svou novou službu z Houstonu kvůli zpoždění dodávek letadel z Boeingu .
Firma Saatchi & Saatchi by zahájila manažerské převzetí , pokud by se objevil zájemce o nepřátelské převzetí , řekl její představitel .
Firmy British Aerospace a francouzský Thomson - CSF se blíží dohodě o fúzi divize řízených střel .
Nové americké kvóty na dovoz oceli umožní větší podíl rozvíjejícím se státům , které mají relativně nesubvencovaný průmysl oceli .
Kvóta pro japonskou ocel bude podstatně snížena .
Pět krachujících spořitelních a úvěrových družstev S & L bylo prodáno vládními regulátory , nízké nabídky však neumožnily prodej pátého .
Trhy -
Akcie : Objem 251170000 akcií .
Dow Jonesův průmyslový index 2569.26 , pokles 190.58 ; přeprava 1406.29 , pokles 78.06 ; akcie veřejných podniků 211.96 , pokles 7.29 .
Dluhopisy : Shearson Lehman Hutton Treasury index 3421.29 , růst
Komodity : Dow Jones futures index 129.87 , růst 0.01 ; spot index 129.25 , růst 0.28 .
Dolar : 142.10 jen , pokles 2.07 ; 18740 marka , pokles 343 .
Federální odvolací soud v San Franciscu rozhodl , že akcionáři nemohou činit představitele firmy odpovědné za chybné odhady prodeje nových výrobků , jestliže sdělovací prostředky současně odhalily podstatné informace o závadě na výrobku .
Soudní nález vychází z žaloby podané roku 1984 akcionáři Apple Computer Inc . , ve které tvrdí , že představitelé firmy oklamali investory očekávaným úspěchem počítače Lisa představeného v roce 1983 .
Právníci specializující se na akcionářské žaloby prohlásili , že jsou znepokojeni tím , že by se na základě tohoto soudního rozhodnutí mohlo používání " tiskové obrany " mezi firmami obecně rozšířit .
Podle žaloby vyvolali zástupci firmy Apple nadšení veřejnosti tím , že vychvalovali Lisu jako kancelářský počítač , který přinese revoluci na pracoviště a je mimořádně úspěšný už během svého prvního roku .
Žalující strana také uvádí , že ještě před oslavnými ódami firma nechávala kolovat interní zprávu poukazující na problémy s počítačem Lisa .
Žaloba tvrdí , že akcie firmy Apple se vyšplhaly až na 63.50 dolarů za kus na základě firemních optimistických prognóz .
Ale když firma prozradila slabý prodej koncem roku 1983 , akcie prudce spadly až na 17.37 dolarů za akcii , uvádí žaloba .
Akcionáři se domáhají více než 150 milionů dolarů za ztráty .
V roce 1987 okresní soud v San Francisku zamítl tento případ hlavně proto , že novinové zprávy dostatečně vyvážily firemní prohlášení tím , že upozornily spotřebitele na problémy počítače Lisa .
Koncem minulého měsíce potvrdil odvolací soud , že by případ měl být z velké části zamítnut .
Nicméně však přiznal akcionářům právo domáhat se soudní cestou menší části svého nároku , která se týká diskové mechaniky u počítače Lisa , známé jako Twiggy .
Soud rozhodl , že sdělovací prostředky v té době neodhalily problémy Twiggy .
Právníci se obávají důsledků tohoto rozhodnutí na jiné akcionářské žaloby , ale poukazují na to , že soud zdůraznil , že rozhodnutí má být považováno za velmi specifické pro konkrétní případ Apple .
" Soud si dával pozor , aby řekl , že se nepříznivé informace objevily v úplně stejných článcích a dostalo se jim stejné pozornosti jako firemním prohlášením , " řekl Patrick Grannon , právník Greenfield & Chimicles v Los Angeles , který nebyl do případu zapojen .
" Soud říká , že nepříznivá fakta musí být předána na trh se stejnou intenzitou a důvěryhodností jako prohlášení firemních zasvěcenců . "
Právní zástupci akcionářů z právnické firmy Milberg , Weiss , Bershad , Specthrie & Lerach v New Yorku požádali minulý týden o nové projednání tohoto případu .
Napsali : " Tento posudek zavádí nové pravidlo imunity - a to , že pokud se bude veřejně publikovat velká rozmanitost názorů na firemní podnikání , pak může firma říci cokoliv bez strachu z odpovědnosti za cenné papíry . "
NFL musí zaplatit 5.5 milionu $ advokátních odměn zaniklé lize
National Football League ( národní liga amerického fotbalu ) zvažuje odvolání proti rozhodnutí vyplývajícímu z převážně neúspěšné protitrustové žaloby podané proti nim americkou ligou U.S . Football League .
Porota v roce 1986 souhlasila s tvrzením USFL , že NFL monopolizuje hlavní ligový americký fotbal .
Ale porota přiznala lize USFL odškodnění pouze 1 dolar , ztrojnásobené kvůli protitrustovým požadavkům .
Minulý týden , americký odvolací soud v New Yorku potvrdil přiznání advokátních odměn ve výši 5.5 milionů dolarů pro zaniklou ligu .
